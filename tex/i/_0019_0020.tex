\parcont{}  %% абзац починається на попередній сторінці
\index{i}{0019}  %% посилання на сторінку оригінального видання
1 сурдутові маємо тепер: 20 метрів полотна \deq{} \sfrac{1}{2} сурдута. Навпаки,
коли вартість сурдута спаде наполовину, то 20 метрів полотна
\deq{} 2 сурдутам. Отже, за незмінної вартости товару \emph{А} його
відносна вартість, виражена в товарі \emph{В}, падає або підвищується
зворотно пропорційно до зміни вартости \emph{В}.

Коли порівняємо різні випадки пунктів І і II, то ми побачимо,
що та сама зміна величин відносної вартости може випливати з
цілком протилежних причин. Так, з рівнання: 20 метрів полотна
\deq{} 1 сурдутові може зробитися: 1) рівнання: 20 метрів
полотна \deq{} 2 сурдутам або через те, що вартість полотна подвоюється,
або через те, що вартість сурдута падає наполовину, і
може зробитися 2) рівнання: 20 метрів полотна \deq{} \sfrac{1}{2} сурдута
або через те, що вартість полотна падає наполовину, або через те,
що вартість сурдута зростає удвоє.

III.~Хай доконечні для продукції полотна й сурдута кількості
праці одночасно змінюються в тому самому напрямі і в однаковій
пропорції. В цьому випадку, як і раніш, рівнання: 20 метрів
полотна \deq{} 1 сурдутові лишається незмінне, хоч і як змінятимуться
їхні вартості. Зміну їхньої вартости ми відкриємо, скоро
порівняємо їх з якимось третім товаром, вартість якого лишається
сталою. Коли б вартості всіх товарів підвищились або впали
одночасно і в однаковій пропорції, то їхні відносні вартості лишилися
б незмінні. Дійсну зміну їхньої вартости можна було б
побачити з того, що протягом того самого робочого часу тепер
продукувалося б взагалі більшу або меншу кількість товарів,
ніж раніш.

IV.~Хай робочий час, доконечний для продукції полотна і
сурдута, а тому й їхні вартості одночасно змінюються в однаковому
напрямі, алеж не в однаковій мірі, або в протилежному
напрямі й~\abbr{т. ін.} Вплив усяких можливих подібних комбінацій
на відносну вартість товару визначається просто через застосовування
випадків І, II, III.

Отже, дійсні зміни величини вартости не відбиваються ані
ясно, ані вичерпно в їхньому відносному виразі, або у величині
відносної вартости. Відносна вартість якогось товару може змінятися,
хоч його вартість лишається стала. Його відносна вартість
може лишатися сталою, хоч його вартість змінюється і, нарешті,
одночасні зміни величини вартости й відносного виразу
цієї величини вартости не неодмінно повинні одна однією покриватися\footnote{
Примітка до другого видання. Вульґарна політична економія
із звичною їй дотепністю використовує цю невідповідність (Inkongruenz)
між величиною вартости та її відносним виразом. Приміром: «Припустіть
тільки, що \emph{А} понижується тому, що \emph{В}, на яке воно обмінюється,
підвищується, хоч проте на \emph{А} витрачається не менше праці, ніж раніш, і
ваш загальний принцип вартости розлетиться, мов прах\dots{} Коли ж припустити,
що вартість \emph{В} супроти \emph{А} понижується, бо вартість \emph{А} супроти
\emph{В} підвищується, то в нас зникає з-під ніг той ґрунт, на якому Рікардо
будує свій великий принцип, що вартість товару завжди визначається
кількістю втіленої в ньому праці, бо коли зміна у витратах на \emph{А} змінює
не лише його власну вартість проти \emph{В}, на яке воно обмінюється, а ще й
вартість \emph{В} відносно вартости \emph{А}, хоч не сталося ніякої зміни в
кількості праці, потрібної для продукції \emph{В}, тоді падає не лише доктрина,
яка запевняє, що вартість товару реґулюється кількістю витраченої на нього
праці, але й та доктрина, за якою витрати продукції якогось товару реґулюють
його вартість». (J.~Broadhurst: «Political Economy», London 1842, p. 11, 14).

Пан Бродерст міг би так само влучно сказати: пригляньтесь до числових відношень
\sfrac{10}{20}, \sfrac{10}{50}, \sfrac{10}{100} і~\abbr{т. д.} Число 10 лишається
незмінним, а проте його пропорційна величина, його величина щодо знаменників
20, 50, 100 постійно зменшується. Отже, падає великий принцип, що величину числа,
наприклад, 10, «реґулюється» кількістю одиниць, що є в ньому.
}.
\index{i}{0020}  %% посилання на сторінку оригінального видання
\paragraph{Еквівалентна форма}

Ми бачили, що коли якийсь товар \emph{А} (полотно) виражає свою вартість у споживній вартості відмінного
від нього товару \emph{В} (сурдута), то він надає (drückt\dots{} auf) цьому останньому специфічної форми
вартости, форми еквіваленту. Товар «полотно» виявляє своє власне вартостеве буття тим, що сурдут, не
набираючи будь-якої іншої форми вартости, відмінної від його тілесної форми, є рівнозначний полотну.
Отже, полотно фактично виражає своє власне вартостеве буття тим, що сурдут є безпосередньо вимінний
на нього. Отже, еквівалентна форма якогось товару є форма його безпосередньої вимінности на інший
товар.

Коли якийсь рід товару, як от сурдут, служить за еквівалент якомусь іншому родові товару, приміром,
полотну, і тому сурдути набирають характеристичної властивости перебувати у формі, безпосередньо
вимінній на полотно, то цим ще аж ніяк не дано ту пропорцію, що в ній сурдути й полотно можуть
обмінюватися між собою. А що величину вартости полотна дано, то пропорція ця залежить від величини
вартости сурдутів. Чи сурдут виражено як еквівалент, а полотно як відносну вартість, чи, навпаки,
полотно як еквівалент, а сурдут як відносну вартість, величина вартости сурдута, як і раніш,
визначається кількістю робочого часу, доконечного для його продукції, отже, вона  визначається
незалежно від його форми вартости. Але скоро тільки рід товару «сурдут» займе місце еквіваленту у
виразі вартости, то величина його вартости не набуває жодного виразу як величина вартости. У
рівнанні вартостей вона фігуруватиме скорше лише як певна кількість даної речі.

Приміром, 40 метрів полотна «варті» — чого? 2 сурдутів. Що рід товару «сурдут» відіграє тут ролю
еквіваленту, що споживна вартість «сурдут» фігурує супроти полотна як тіло вартости, то досить
певної кількости сурдутів, щоб виразити певну кількість вартости полотна. Тому 2 сурдути можуть
виразити величину вартости 40 метрів полотна, алеж ніколи не можуть вони виразити величини своєї
власної вартости, величини вартости сурдутів. Поверхове розуміння цього факту, а саме того, що в
рівнанні вартостей еквівалент завжди має лише форму простої кількости якоїсь речі, якоїсь споживної
вартости, призвело Bailey’а, як і багатьох його попередників і наступників, до тієї помилки, що
\parbreak{}  %% абзац продовжується на наступній сторінці
