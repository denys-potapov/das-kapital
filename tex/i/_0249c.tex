
\index{i}{0249}  %% посилання на сторінку оригінального видання

\chapter{Продукція відносної додаткової вартости}
\section{Поняття відносної додаткової вартости}

Ту частину робочого дня, яка продукує лише еквівалент
оплаченої капіталістом вартости робочої сили, ми досі розглядали
як величину сталу, чим вона в дійсності і є за даних умов продукції,
на даному ступені економічного розвитку суспільства. Понад
цей доконечний для нього робочий час робітник міг працювати
ще 2, 3, 4, 6 і~\abbr{т. д.} годин. Від величини цього здовження залежали
норма додаткової вартости й величина робочого дня. Якщо
доконечний робочий час був сталою величиною, то цілий робочий
день, навпаки, був величиною змінною. Припустімо тепер такий
робочий день, що його величина й поділ на доконечну й додаткову
працю є дані. Нехай лінія $ас$,
\begin{center}
\mbox{$а\linerule{10}b\linerule{2}с$},
\end{center}
репрезентує, приміром, дванадцятигодинний робочий день, відтинок
$ab$ — 10 годин доконечної праці, відтинок $bc$ — 2 години додаткової
праці. Яким чином можна збільшити продукцію додаткової
вартости, тобто здовжити додаткову працю, без усякого дальшого
здовження $ас$, або незалежно від усякого дальшого здовження $ас$?

Не зважаючи на те, що межі робочого дня $ас$ дано, $bc$, здається,
можна здовжити, якщо не через здовження його поза кінцевий
пункт $с$, який разом з тим є кінцевий пункт робочого дня $ас$, то
через переміщення його початкового пункту $b$ у протилежному напрямі,
в бік $а$. Припустімо, що в лінії
\begin{center}
\mbox{$а\linerule{8}b'\linerule{1.3}b\linerule{2}с$}
\end{center}
відтинок $b'b$ дорівнює половині $bc$, тобто дорівнює одній робочій
годині. Коли тепер за дванадцятигодинного робочого дня
$ас$ пункт $b$ посунуто до $b'$, то $bc$ поширюється до $b'с$, додаткова
праця зростає наполовину, з 2 до 3 годин, хоч робочий день,
як і раніш, має лише 12 годин. Але це поширення додаткової
праці $bc$ до $b'с$, від 2 до 3 годин, очевидно, неможливе без одночасного
скорочення доконечної праці, $ab$ до $ab'$, з 10 до 9 годин.
Здовженню додаткової праці відповідало б скорочення доконечної
праці, або частина того робочого часу, що його досі
робітник фактично зуживав для себе самого, перетворюється на
робочий час для капіталіста. Що змінилося б тут, так це не довжина
робочого дня, а його поділ на доконечну працю й додаткову
працю.
