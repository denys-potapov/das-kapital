\parcont{}  %% абзац починається на попередній сторінці
\index{i}{0327}  %% посилання на сторінку оригінального видання
В Англії є 16 реєстраційних округ, де на \num{100.000} дітей, молодших
за один рік, припадає пересічно лише \num{9.000} смертних випадків
на рік (в одній окрузі тільки \num{7.047}), у 24 округах — понад \num{10.000},
але менш як \num{11.000}, у 39 округах понад \num{11.000}, але менш як \num{12.000},
у 48 округах понад \num{12.000}, але менш як \num{13.000}, у 22 округах
понад \num{20.000}, у 25 округах понад \num{21.000}, у 17 — понад \num{22.000},
в 11 — понад \num{23.000}, в Ноо, Wolverhampton, Asthon-under-Lyne
і Preston — понад \num{24.000}, в Nottingham, Stockport і Bradford —
понад \num{25.000}, y Wisbeach — \num{26.000} та в Менчестері — \num{26.125}\footnote{
«Sixth Report on Public Health», London 1864, p. 34.
}.
Як показав один офіціяльний лікарський дослід 1861~\abbr{р.}, причина
таких високих норм смертности лежить, залишаючи осторонь
місцеві умови, головне у праці матерів поза власною хатою і в
тих умовах, що випливають із цього, а саме в занедбуванні та
мордуванні дітей, між іншим, у невідповідному харчуванні, в
недостачі харчу, в годуванні дітей препаратами опію і~\abbr{т. д.};
до цього долучається протиприродне відчуження матерів від
своїх дітей і, як наслідок цього, навмисне виголодовування й
отруювання\footnote{
«Він (дослід 1861~\abbr{р.})\dots{} показав, крім того, що серед зазначених
умов, з одного боку, діти вмирають через те, що матері, працюючи на фабриках,
занедбують своїх дітей та зле поводяться з ними, і що, з другого
боку, матері до такої міри втрачають природні почуття до власних
дітей, що смерть їхня не завдає їм жалю, а іноді навіть\dots{} вони просто вживають
усяких заходів, щоб заподіяти їм смерть» (Там же).
}. Навпаки, в таких рільничих округах, «де жіночої
праці знаходимо найменше, там і норма смертности найнижча»\footnote{
Там же, стор. 454.
}.
Слідча комісія з 1861~\abbr{р.} дала, однак, несподіваний результат,
а саме, що в деяких суто рільничих округах уздовж Німецького
моря норма смертности дітей, молодших за один рік, майже
досягає норми смертности найбільше вславлених із цього погляду
фабричних округ. Тим то докторові Джульєну Гентерові доручено
було розслідити це явище на місці. Його звіта долучено до
«VI Report on Public Health»\footnote{
Там же, стор. 454--463. «Reports by' Dr.~Henry Julian Hunter
on the excessive mortality of infants in some rural districts of England».
}. Досі гадали, що дітей гублять малярія
та інші недуги, властиві низьким та болотяним місцевостям.
Розслід дав якраз протилежний висновок, а саме, «що та сама
причина, яка знищила малярію, тобто перетворення на родючу
землю того ґрунту, який зимою був болотом, а влітку — злиденним
пасовиськом, — що ця сама причина зумовила надзвичайно
високу норму смертности немовлят»\footnote{
Там же, стор. 35, 455, 456.
}. Сімдесят лікарів, які
в цих округах практикували і яких прослухав д-р Гентер,
були «на диво однієї думки» щодо цього пункту. А саме, одночасно
з революцією в рільничій культурі заведено тут і промислову
систему. «Заміжніх жінок, що працюють разом із дівчатами й
хлопцями, чоловік віддає за певну суму в розпорядження орендареві,
який називається «Gangmeister» та наймає ввесь гурт.
\parbreak{}  %% абзац продовжується на наступній сторінці
