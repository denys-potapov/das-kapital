\parcont{}  %% абзац починається на попередній сторінці
\index{i}{0422}  %% посилання на сторінку оригінального видання
до цього часу забезпечний клапан цілого суспільного
механізму. Разом із матеріяльними умовами й суспільною комбінацією
процесу продукції воно призводить до зрілости суперечності
й антагонізми капіталістичної форми цього процесу,
а тому одночасно і елементи творення нового й моменти перевороту
старого суспільства\footnote{
Роберт Оуен, батько кооперативних фабрик і кооперативних
крамниць, який, однак, як зауважено вище, зовсім не поділяв ілюзій
своїх наслідувачів щодо значення цих ізольованих елементів перевороту,
в своїх спробах не тільки фактично виходив із фабричної системи,
але й теоретично оголосив її за вихідний пункт соціяльної революції.
Пан Віссерінґ, професор політичної економії в університеті в Ляйдені,
здається, передбачає щось таке подібне, коли він у своєму «Handboek
van Praktische Staatshuishoudkunde. 1860--62», де всі тривіяльності
вульґарної економії подано в щонайвідповіднішій формі, завзято обстоює
ремісниче виробництво проти великої промисловости. — [До четвертого видання.
— «Нова юридична плутанина», що її породило англійське законодавство
за допомогою одне одному суперечних Factory Acts, Factory
Extension Act і Workshops’ Act, стала кінець-кінцем нестерпною, і
тим то у Factory and Workshop Act 1878~\abbr{р.} зроблено кодифікацію цілого
цього законодавства. Певна річ, докладної критики цього промислового
кодексу Англії, який тепер має силу, тут не можна дати. Тому, може,
досить буде таких уваг. Закон охоплює: 1) текстильні фабрики; тут
майже все лишається по-старому: дозволений робочий час для дітей
понад 10 років становить 5\sfrac{1}{2} годин на день, абож 6 годин, але тоді субота
вільна; для підлітків і жінок — 10 годин на день протягом п’ятьох
днів, у суботу щонайбільше 6\sfrac{1}{2} годин. — 2) Нетекстильні фабрики. Тут
постанови більше, ніж раніш, наближаються до постанов, зазначених у
пункті 1, але все ще існують деякі вигідні для капіталістів винятки, які
в деяких випадках можна ще більше поширити за спеціяльним дозволом
міністра внутрішніх справ. — 3) workshops (майстерні), визначувані
більш-менш так само, як і в попередньому законі; оскільки в них вживають
дітей, підлітків або жінок, workshops поставлено майже нарівні
з нетекстильними фабриками, однак знову таки з полегшенням у деталях.
— 4) Workshops, де не вживають дітей або підлітків, а лише осіб
обох статей понад 18 років; для цих майстерень маємо ще більші полегшення.
— 5) Domestic workshops (хатні майстерні), де працюють тільки
члени родини в помешканні самої родини; ще елястичніші постанови,
і одночасно таке обмеження, що інспектор без окремого дозволу міністра
або судді може відвідувати лише такі помешкання, яких воднораз не
використовується як житло; нарешті, безумовна воля для плетіння з
соломи, плетіння мережива і виробництва рукавиць у межах родини.
Попри всі свої хиби цей закон, поруч із швайцарським федеральним
фабричним законом з 23 березня 1877~\abbr{р.}, все ж є найліпший закон у цій
справі. Порівняння його із згаданим швайцарським федеральним законом
особливо цікаве тим, що воно дуже унаочнює переваги й хиби двох законодавчих
метод — англійської, «історичної», яка втручається в справи
від нагоди до нагоди, і континентальної, побудованої на традиціях французької
революції, методи більш узагальнювальної. На жаль, англійський
кодекс у своєму застосуванні до workshops здебільша все ще мертва
буква — в наслідок недостатнього інспекторського персоналу. — \emph{Ф.~Е.}].
}.\label{original-422}

\subsection{Велика промисловість і рільництво}

Революцію, яку велика промисловість викликає у рільництві
і в соціяльних відносинах аґентів рільничої продукції, можна
буде з’ясувати тільки пізніше. Тут досить буде подати коротко
деякі результати тієї революції, антиципуючи їх. Якщо вжиток
\parbreak{}  %% абзац продовжується на наступній сторінці
