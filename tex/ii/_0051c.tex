
\index{ii}{0051}  %% посилання на сторінку оригінального видання
\noindent{}Коли $П \deq{} П$, то $Г$ в 2) дорівнює $Г'$ мінус $г$; коли $П \deq{} П'$, то $Г$ в 2)
більше, ніж $Г'$ мінус $г$; це значить, що $г$ цілком або почасти перетворилось
на грошовий капітал.

Кругобіг продуктивного капіталу є та форма, що в ній клясична
економія розглядає процес кругобігу промислового капіталу.

\section{Кругобіг товарового капіталу}

Загальна формула для кругобігу товарового капіталу така:\[
Т' — Г' — Т\dots{} П\dots{} Т'.
\] $Т'$ з’являється не лише як продукт, але також як і припущення обох
попередніх кругобігів, бо те, що для одного капіталу є $Г — Т$, уже містить
у собі $Т' — Г'$ для другого, — принаймні остільки, оскільки частина засобів
продукції сама є товаровий продукт інших індивідуальних капіталів,
які пророблюють свій кругобіг. У нашому випадку, приміром,
вугілля, машини і~\abbr{т. ін.} є товаровий капітал вуглепромисловця, капіталістичного
машинобудівника і~\abbr{т. ін.} Далі, в розділі І, 4, вже показано,
що вже при першому повторенні $Г\dots{} Г'$, раніше, ніж закінчиться цей
другий кругобіг грошового капіталу, припускається не лише кругобіг
$П\dots{} П$, але також і кругобіг $Т'\dots{} Т'$.

Коли репродукція відбувається в поширеному розмірі, то кінцеве $Т'$
більше, ніж початкове $Т'$, а тому його треба позначити $Т''$.

Ріжниця третьої форми від перших двох виявляється в тому, поперше,
що тут кругобіг починається циркуляцією, як цілим, з двома її протилежними
фазами, тимчасом як у формі І циркуляцію уривається процесом
продукції, а в формі II вся циркуляція з її двома фазами, що одна одну
доповнюють, виступає лише як посередня ланка для процесу репродукції,
а тому становить посередній рух між $П\dots{} П$. При $Г\dots{} Г'$ форма
циркуляції є $Г — Т\dots{} Т' — Г' \deq{} Г — Т — Г$. При $П\dots{} П$ вона зворотна:
$Т' — Г'.Г — Т \deq{} Т — Г — Т$. В $Т'\dots{} Т'$ вона також має цю останню
форму.

Подруге: коли повторюються кругобіги І і II, навіть коли кінцеві
пункти $Г'$ і $П'$ являють початкові пункти відновленого кругобігу, зникає
форма, що в ній вони були спродуковані. $Г' \deq{} Г \dplus{} г$, $П' \deq{} П \dplus{} п$ починають
новий процес знову як $Г$ і $П$. Але в формі III вихідний пункт $Т$
мусить позначатись як $Т'$, навіть коли кругобіг поновлюється в попередніх
розмірах і ось чому. В формі І, скоро $Г'$ як таке починає новий
кругобіг, функціонує воно як грошовий капітал $Г$, як авансована в грошовій
формі капітальна вартість, що має зростати своєю вартістю.
Величина авансованого грошового капіталу, зростаючи в наслідок акумуляції,
що відбулась протягом першого кругобігу, збільшилась. Але хоч
\parbreak{}  %% абзац продовжується на наступній сторінці
